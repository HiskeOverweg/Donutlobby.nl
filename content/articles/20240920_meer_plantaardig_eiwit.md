Title: Meer plantaardig eiwit
Date: 2024-09-19 10:00

Deze blogpost gaat over de sustainable development goals
2. Geen honger
7

Vlees en zuivel zijn weinig effectieve vormen van voeding. Eerst voed je maanden- of jarenlang een dier, om vervolgens uiteindelijk zelf dat dier op te eten. Al het land wat is gebruikt om dat dier te voeden, is dus ook onderdeel van de ecologische voetafdruik van jouw stukje vlees.

Een dieet waarin we meer plantaardige en minder dierlijke eiwitten eten, heeft op verschillende manieren impact op het klimaat:
- een kleinere vraag naar landbouwgrond (minder dierenvoeding), betekent minder ontbossing. Bij ontobssing leidt het verbranden of verrotten van biomassa tot CO2 uitstoot.
- minder ontbossing betekent ook dat er meer bos beschikbaar is om CO2 uit de atmosfeer te halen.
- vee stoot methaan uit door te boeren en poepen. Methaan is een sterk broeikasgas, wat over een periode van 100 jaar ongeveer 30 keer zo veel warmte aan de atmosfeer toevoegt als CO2.
- daarnaast neemt de uitstoot van stikstofoxiden af, omdat er minder dierlijke mest is en minder vraag naar kunstmest.

Dan is er nog de gezondheidswinst. Volgens het meest recente rapport van de Lancet op het gebied van gezondheid en klimaatverandering, zijn er in 2020 wereldwijd 1.9 miljoen mensen overleden aan de gevolgen van een dieet met te veeel zuivel en vlees (dat is ongeveer 3% van het totaal aantal overledenen). Deze mensen overleden bijvoorbeeld aan darmkanker, cardiovasculaire ziekten of diabetes type 2 (en ja, dan worden andere oorzaken van deze ziektes zorgvuldig uitgesloten om tot deze getallen te komen). Minder vlees en zuivel is dus goed voor de planeet Ã©n voor jezelf.

En dan hebben we het nog niet over rest van de wereldbevolking gehad. Er sterven jaarlijks ongeveer 9 miljoen mensen aan ondervoeding. Dat aantal kan drastisch omlaag gaan als de grond waarop nu veevoer wordt ingezet om gewassen voor menselijke consumptie te verbouwen.

Wat dacht je van de diersoorten die door ontbossing worden bedreigd? Het aantal diersoorten wat de helft van hun habitat verliest, vermindert met een paar procent als we minder minder dierlijk voedsel eten (in het blauw) ten opzichte van de status quo (in het zwart).

Een laagdrempelige manier om met vegetarische recepten aan de slag te gaan, is de Fork Ranger app.
