Title: Voor bedrijven
slug: voor-bedrijven
lang: nl
order: 1

<side-block>
  <side-content>
    ![Alt Text]({static}/images/PDZ_presentation.jpg)
  </side-content>
</side-block>

Het gaat niet zo goed met onze aarde. En dan druk ik me nog voorzichtig uit. Als we vandaag niet in actie komen, dan hebben we morgen een probleem. Als we zo doorgaan, is de temperatuur aan het einde van de eeuw gemiddeld meer dan drie graden hoger dan voor de industriële revolutie. En dat gaat grote gevolgen hebben voor al het leven hier op aarde.

Om de aarde toekomstbestendig te maken, moeten er veel dingen gebeuren. Een van de belangrijkste zaken die we moeten aanpakken is het verminderen van de uitstoot van broeikasgassen. Maar hoe doen we dat? En wat is de impact van verschillende maatregelen?

<side-block>
  <side-content>
![Alt Text]({static}/images/ci.png)
De En-ROADS simulator is ontwikkeld door de denktank [Climate Interactive](https://climateinteractive.org) en [MIT Sloan Sustainability initiative](https://mitsloan.mit.edu/sustainability-initiative/welcome).
![Alt Text]({static}/images/mit.png)
  </side-content>
</side-block>

Wat is bijvoorbeeld het effect als we meer bomen gaan planten? Heeft het zin om meer kerncentrales te bouwen om het probleem op te lossen? Is het zinvol om huizen beter te isoleren? Dat zijn een paar vragen die we moeten beantwoorden.


Gelukkig kunnen we vandaag de dag al wel zien wat het effect is als we bepaalde dingen wel en andere dingen niet oppakken. Hoe kan je dit dan doen?
In de VN klimaatactietop gebruiken we hiervoor de En-ROADS klimaatsimulator, gebaseerd op wetenschap en gericht op actie.

### VN klimaatactietop

<side-block>
  <side-content>
    ![Alt Text]({static}/images/PDZ_writing.jpg)
  </side-content>
</side-block>

Met maximaal 36 mensen nadenken hoe we de aarde leefbaar kunnen houden. De vorm waarin we gaan werken is die van de VN. Tijdens deze sessie vertegenwoordigen de deelnemers verschillende belangengroepen: de fossiele energieproducenten, de boeren, de klimaatactivisten, de schone technologiesector, de wereldleiders en de industrie. Onder leiding van de VN Secretaris-Generaal stellen zij maatregelen voor om de afspraken uit het Parijsakkoord na te komen: de opwarming van de aarde tot maximaal 2°C en liefst 1.5°C ten opzichte van preïndustrieel niveau te beperken. We maken gebruik van de En-ROADS klimaatsimulator, die de deelnemers met één druk op de knop inzicht geeft in de impact van voorgestelde maatregelen. Wetenschappelijk bewijs laat zien dat de VN klimaatactietop leidt tot een toename van kennis over klimaatoplossingen en vergrote actiebereidheid van deelnemers.


<side-block>
  <side-content>
    ![Alt Text]({static}/images/PDZ_paper.jpg)
  </side-content>
</side-block>

### Doelgroepen

*	Het MKB dat draagvlak wil creëren om versneld de uitstoot te reduceren

*	Corporates die een programma willen opstarten om sneller te verduurzamen

*	(Semi)overheidsinstanties die een voortrekkersrol willen nemen

*	Onderwijsinstellingen die hun school toekomstbestendig willen maken

Meer weten? Mail naar [info@donutlobby.nl](mailto:info@donutlobby.nl) voor meer informatie.



 <footer id="contentinfo" class="body">


                        <p style="font-size:0.8em">
                        Foto's: <br>
                        Pakhuis de Zwijger
                        </p>
                </footer>
